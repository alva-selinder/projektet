<!DOCTYPE html>
<html lang="sv">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Löpgrenar</title>
    <link rel="stylesheet" href="style.css">
    
    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Staatliches&display=swap" rel="stylesheet">
    <link href="https://fonts.googleapis.com/css2?family=Montserrat&display=swap" rel="stylesheet">

</head>
<body>
    <header class="header">
        <h1>En Introduktion till Friidrott</h1>
    </header>

    <nav class="nav" id="navbar">
        <script src="stickynav.js"></script>
        <a href="index.html">Hem</a>
        <a href="historia.html">Historia</a>
        <a href="lopgrenar.html" class="grenar">Löpgrenar</a>
        <a href="hoppgrenar.html" class="grenar">Hoppgrenar</a>
        <a href="kastgrenar.html" class="grenar">Kastgrenar</a>
        <a href="about.html">Om</a>
    </nav>

    <div class="content">
        <div class="sprint">
            <h2>Sprint</h2>

            <p>Inom sprintlöpning finns det olika distanser man kan springa, nämligen 60 meter, 100 meter, 200 meter och 400 meter. Tävlar man inomhus brukar 60m-sträckan löpas på en egen sprintbana som längdmässigt går rakt genom mitten av rundbanan, som då är 200m lång. Alla andra sprintlopp utförs på rundbanan. Utomhus är rundbanan istället som standard 400m lång, och alla sprintlopp körs där. För att 100m-loppet ej ska påverkas av kurvorna på banan brukar den raksträckan förlängas utanför rundbanan.</p>

            <p>60m erbjuds i första hand vid inomhustävlingar, men för yngre deltagare tävlas det ofta i 60m även utomhus. Det händer även att det erbjuds lopp på 80m. Dessa fungerar som en övergångsdistans, då skillnaden mellan 60m och 100m är relativt stor.</p>

            <h3>Startblock</h3>

            <p>Vid sprintlopp brukar tävlande ofta starte i så kallade "startblock". Varje löpare ställer in sina startblock efter vilka mått de vill använda och vilken fot de vill ha fram. Den fot som är längst bak i startblocken är den fot som först sätts i marken näg loppet startar, så för att få reda på vilken fot det är kan man pröva att stå rakt upp och sedan falla framåt. Foten man tar emot sig med ska man ha som den bakre foten i startblocken.</p>
        </div> <!-- Sprint -->

        <div class="distans">
            <h2>Distanslöpning</h2>

            <p>Vid distanslöpning finns det två olika sätt att starta ett lopp. Antingen så startar löparna på individuella banor och får sedan springa in på vilken bana de vill, eller så är det gemensam masstart.</p>
            
            <p>Medeldistans innefattar alla lopp som är längre än 400 meter men under 5000 meter, då några vanliga distanser är 800 meter, 1500 meter, en engelsk mil eller 3000 meter. Vid dessa lopp tävlar man ofta på friidrottsarenor och springer flera varv på rundbanan.</p>

            <p>Långdistanslopp är alla som är över 5000 meter. En del av dessa lopp, till exempel 5000 och 10000 meter, utförs på löpbanor, men längre lopp som marathon utförs istället i stadsmiljö eller i terräng.</p>
        </div> <!-- Distans -->

        <div class="hacklopning">
            <h2>Häcklöpning</h2>

            <p>Häcklöpning utförs på de distanser som sprint tävlas i, med några undantag. Inomhus erbjuds 60m häcklöpning, vilket även erbjuds utomhus för yngre tävlande. För de som tävlar i 80m i sprint finns den distansen även för häcklöpning.</p>

            <p>Tävlar man med äldre åldersgrupper tävlar damer i 100m häck och herrar i 110m häck. Detta beror på att både häckarnas höjd och avståndet mellan dem skiljer sig åt, så loppet för herrar måste förlängas lite.</p>

            <p>Att ta sig över häckarna kallas att "klippa" dem. Detta görs genom att löpa med ena benet rakt framåt med det andra benet vikt ut åt sidan. Ideellt ska man ta sig över häcken så nära den som möjligt för att kunna börja springa igen, och huvudet ska hållas på samma nivå hela tiden. Det är därför det kallas att "löpa häck" istället för att "hoppa häck".</p>
        </div> <!-- Häcklöpning -->

        <div class="hinder">
            <h2>Hinder</h2>
            
            <p>Hinderlopp är ofta 3000 meter långa och löps utomhus. Man löper runt på rundbanan där häckar är utsatta, och man behöver även ta sig över ett hinder med vattengrav bakom. Löparna får då springa utanför den vanliga rundbanan för att ta sig över vattengraven. Det är svårt att hoppa över hela vattengraven, så man får räkna med att bli blöt.</p>
        </div> <!-- Hinder -->
    </div>

    <aside class="aside">
        <h2>Visste du?</h2>
        <div id="factbox"></div>
        <script src="factgenerator.js"></script>
        <noscript>
            <p>Friidrotten är fylld med konstiga regler och roliga fakta.</p>
            <p>Aktivera JavaScript för att lära dig något nytt när du laddar sidan.</p>
        </noscript>
        
    </aside>

    <footer class="footer">Alva Selinder, 2021</footer>
</body>
</html>